## Stiftelsesmøte

Bjørvika Konferansesenter kl 1500-1800 2. april 2008

Kåre Presttun sendte den 6. mars ut invitasjon til 145 potensielle
interessenter. 21 personer meldte seg på innen fristen og følgende 16
personer møtte opp.

Agendaen for stiftelsesmøte var:

  - 15:00 - Velkommen. Godkjenning av dagsorden. Innkomne forslag
  - 15:10 - Om OWASP
  - 15:40 - Forslag til vedtekter
  - 16:00 - Diskusjon og avklaringer
  - 16:45 - Nedsettelse av interimstyre
  - 17:00 - Første generalforsamling og arbeidet fremover
  - 17:15 - OWASP Guide og OWASP top ten
  - 17:50 - Oppsummering kommentarer

Kåre ønsket velkommen og gikk gjennom dagsordenen. Det var ingen
innkomne forslag og dagsordenen ble godtkjent uten kommentarer. Kåre ble
valgt til ordstyrer og Markus Harboe til referent.

Harald Øygard presenterte OWASP og en oversikt over deres viktigste
prosjekter.

Kåre presenterte forslag til vedtekter. Etter noe diskusjon og små
endringer endte vi opp med de vedtektene vi inviterer den første
generalforsamlingen å vedta.

Til interimstyret ble valgt:

  - Kåre Presttun fra mnemonic
  - Harald Øygard fra mnemonic
  - Erlend Oftedal fra Bekk

Interimstyret ha i oppgave å forberede og invitere til generalforsamling

Veien videre ble deretter diskutert. Målet er å arrangere den første
generalforsamlingen innen utgangen av april (forslagsvis onsdag 29/4 kl
16) og senest i løpet av mai. Deltakerene oppfordres til å komme med
forslag til endelig styre. Å arrangere medlemsmøter blir en viktig
aktivitet. Forslag om relativt hyppige medlemsmøter i starten for å få
opp aktiviteten og for å senke terskelen for å presentere interessant
fagstoff. Forslag om å arrangere medlemsmøter i andre universitetsbyer i
tillegg til Oslo.Deltakerene oppfordres til å rekruttere nye medlemmer
og deltakere til generalforsamlingen.Initiativtakerene planlegger å
sende ut en pressemelding etter stiftelsesmøtet

Til slutt presenterte Harald OWASP Guide og OWASP top ten.

[mnemonic as](http://www.mnemonic.no/) var sponsor for stiftelsesmøtet
og er medlem av OWASP.

Tilbake til [Norway](Norway "wikilink") Chapter

\-- [Presttun](User:Presttun "wikilink") 06:14, 16 April 2008 (EDT)