# Oppilaitosyhteistyö

OWASP Helsinki Chapter pyrkii levittämään tietoa www-sovelluksiin
liittyvistä riskeistä ja yleisimmistä haavoittuvuuksista. Tähän
sisältyvät parhaat käytännöt riskien pienentämiseen jo sovellusten
suunnittelu- ja toteutusvaiheissa sekä menetelmät ja työkalut
haavoittuvuuksien havaitsemiseen ennen tuotantokäytön alkamista.
Keskeisenä osana tätä toimintaa on yhteistyö Suomessa toimivien
oppilaitosten kanssa.

Sovellusturvallisuus ja verkkosovelluksiin liittyvät riskit ovat
aihepiirejä, joita olisi tärkeä opettaa tuleville
ohjelmistosuunnittelijoille ja -kehittäjille. Liiketoiminnan siirtyessä
verkkoon, yhä suurempi paino on verkkosovellusten riskeissä.
Tietoturvallisuuden nykyinen opetus ja tutkimus suomalaisissa
oppilaitoksissa ei kokemustemme mukaan vastaa tämän päivän
ohjelmistokehityksen, ja sitä kautta liiketoiminnan tarpeita.

# Kurssitarjonta

Käytännön kokemusten perusteella, tietoturvallisuuteen liittyviä asioita
tulisi sisällyttää nykyistä enemmän tulevien tietotekniikan
ammattilaisten koulutukseen sekä suunnata tutkimustoimintaa myös
tietoturvallisuuteen liittyviin aiheisiin. Tätä tarkoitusta varten
OWASP:in projektien joukosta löytyy useita oppilaitosten käyttöön
soveltuvia kokonaisuuksia kuten esimerkiksi:

1\. Turvallisen ohjelmistokehityksen prosessit, elinkaari- ja
kypsyysmallit

  - [OWASP CLASP](OWASP_CLASP_Project "wikilink")
  - [OpenSAMM](Software_Assurance_Maturity_Model "wikilink")

2\. Turvallinen sovellusarkkitehtuuri

  - yleiset [sovelluskontrollit](Control "wikilink")
  - erilaiset web-frameworkit, [OWASP
    ESAPI](OWASP_Enterprise_Security_API "wikilink"),
    [AntiSamy](OWASP_AntiSamy_Project "wikilink")

3\. Webin yleisimmät haavoittuvuudet

  - [OWASP Top 10](OWASP_Top_Ten_Project "wikilink")
  - työkalu [WebScarab](OWASP_WebScarab_Project "wikilink")
  - opetusympäristönä [WebGoat](OWASP_WebGoat_Project "wikilink")

4\. Uhkamallinnus

  - [Threat modeling](Threat_Risk_Modeling "wikilink")

5\. Turvallinen ohjelmointi, katselmointi ja testaus

  - [Development Guide](OWASP_Guide_Project "wikilink") -opas
  - [Code Review Guide](OWASP_Code_Review_Project "wikilink") -opas
  - [Code Review Guide](OWASP_Testing_Project "wikilink") -opas

6\. Sovellusturvallisuuden tarkastaminen

  - [OWASP
    ASVS](OWASP_Application_Security_Verification_Standard_Project "wikilink")
    (Application Security Verification Standard)

Tulemme mielellämme keskustelemaan aiheesta lisää oppilaitosten kanssa.
Tarvittaessa voimme järjestää opetuksen tueksi myös
vierasluennoitsijoita, jotka ovat alan kokeneita asiantuntijoita
yritysmaailmasta.

# Kansainvälinen toiminta

OWASP-toiminnassa on kansainvälisesti mukana yliopistoja, ja
opiskelijoille on mahdollista saada järjestön kautta tukea alaan
liittyviin tutkimusprojekteihin.

# Konferenssit

OWASP järjestää säännöllisesti konferensseja, joihin osallistuu myös
yliopistotutkijoita. Esimerkiksi:

<http://owasp.blogspot.com/2009/12/owasp-appsec-research-2010-2nd-call-for_13.html>

# Yhteystiedot

Mikäli kiinnostuitte ja haluatte lisätietoja, voitte ottaa yhteyttä
joihinkin allaolevista henkilöistä (etunimi.sukunimi@owasp.org).

  - Petteri Arola / PJ
  - Pekka Sillanpää
  - Henri Lindberg